يعني ايه web ? www => World Wide Web -- مين فتح فيس بوك او يوتيوب او اي موقع من الكمبيوتر او اللاب توب او حتى من جوجل كروم الي على الموبيل ؟ --- 


ال web هوا الي بيخليك تتصفح وتشوف المواقع على الانترنت يعني تفتح فيس بوك او انستجرام او موقع رياضه وهكذا 


هتيجي  تقولي ازاي يا بشمهندس ؟ هوا مش الي بيعمل كده دا النت ؟ 


فا هنيجي هنا لسؤال مهم جدا : ايه الفرق بين الانترنت و الويب ؟ 


الانترنت : الشبكة الضخمه الي بتربط أجهزة الكمبيوتر في العالم كله ببعض او الموبيل يعني انت قاعد في بيتكوا بتبعت رساله لصاحبك او انتي قاعده في بيتكوا بتبعتي رساله لصحبتك فكده اجهزتكوا مربتبطه ببعضها 


يبقا كده ايه هوا الانترنت ؟ 


احفظها وجاوب مع نفسك

 برافو  عليك


تمام كده خلصنا الانترنت -


 نيجي بقا للويب -- ايه هوا الويب ؟ هوا جزء من الإنترنت، وبيتكون من المواقع او صفحات الويب اللي بنشوفها في المتصفح بتاعنا زي اليوم السابع واي موقع تاني بنفتحه 


بص كده على اول ويب بيج في التاريخ اتعملت سنة 1989 عن طريق واحد اسمه (تيم برنرو ليي)  : tim berners lee



طب ازاي  الراجل عمل الصفحه دي ؟ 


الراجل دا عمل لغه اسمها html : hyper text markup language 


ومن خلالها قدر يطلع الشكل الي انتا شايفه دا وسماها وورلد وايد ويب يعني الراجل دا الكبير بتاع المجال هوا الي حط اول طوبه في عالم الويب او انشاء المواقع 




هيا الي بتحط الاساسيات اوقات فيه حجات في الكود بتقدم فبنبطل نستخدمها واوقات بيكون فيه حجات جديده تسهل علينا كتابة الكود  => w3schools


بعدها بكام سنه جه كام طالب عملوا مشروع تخرج زيكوا كده لما هتعملوا مشاريع في المستقبل وكان اول مره يتعمل موقع فيه صوره كانت طفره ساعتها محدش كان مصدق 
mosaic اسمها



وبعد كده جت شركه اسمها 
netscape


خدت الطلاب دول بالمشروع بتاعهم وفضلوا يطوروه ويطوروا عالم الويب  والبراوزر بتاعهم فضل شغال لغاااية 2007 وبعد كده اتوقف 

خدت مشروعهم وفضلوا يتطوروا لغاية ماوصلنا لايامنا دي بالتطور الي احنا فيه 



هتيجي تقولي يعني انا بقرأ دا كله ليه ؟ هقولك لازم تعرف الويب كان ايه ووصل لايه دا هيساعدك تفهم الصوره الكامله فهتفهم اكتر 



HTML => hyper text markup language لغة تكوين او بناء زي مابتيجي مثلا تبني شقه جديده ايه اول حاجه بتتبني ؟ الطوب الاحمر والاسمنت صح ؟ عندنا هنا بقا دا في مجالنا دا html 


 ****  ودي مش لغة برمجه دي لغة بناااااء او تكويين ******


علشان تشغلها بقا عندك محتاج حاجتين : ايه هما ؟ حد عارف ؟ طبيعي متبقوش عارفين 

لازم يكون عندك براوزر او متصفح (1)

  لازم يكون عندك برنامج تكتب فيه الكود علشان يبقا موقع بعد كده زي (2)
code editor : notepad -- note++ -- brackets --(vsCode ودا الي هنستخدمه )


ليه vsCode ليه مميزات كتير جدا 

مساحته صغيره والتعامل معاه سهل جدا مش بس كده وهتلاقي معظم الناس بتستخدمه وليه مميزات تانيه هنعرفها بعدين 


لغة اتش تي ام ال دي (الي هيا لغة تكوين) بتفهم حاجه واحده بس :
html understands : Tags او عناصر 


Tags : 

1- open closed tag    بينهم tag scope :   المدي الي بيقع عليه اي تأثير على التاج دا --     <p>       </p>



ايه الكلام دا ؟ انا مش فاهم اي حاجه يابشمهندس ؟  

تعالى افهمك 

خلينا نفترض اننا عندنا تاج اسمه محمد ازاي اكتبه ؟  باجي اعمل علامة اصغر من وعلامة اكبر من وبينهم اسم التاج بتاعي 

<mohamed> 

يعني كده دا الاوبن كلوزد تاج ؟ دي الفاتحه ودي القفله بتوعي ؟ لا  

دا كده كله اسمه الاوبن تاج بس واحد هيسألني دلوقتي انا عارف هيقولي امال يمستر الكلوزد تاج شكله عامل ازاي بقا ؟ هقولك زي الاوبن تاج بالظبط بس بضيف الفرق الوحيد اني باجي في الكلوزد تاج 

احط في الاول سلاش او شرطه مايله </mohamed> 

عيدها تاني لغاية ما تحفظها 


كده احنا قولنا الاوبن كلوزد تاج - 

*****************

تاني نوع معانا بقا في التاجز او في العناصر 


2- self closed tags    مثال   :    <img  src="" alt= "" />

اسمه سلف كلوزد تاج


دا بيكون العنصر الفتحه في القفله الاتنين مع بعض في نفس الحاجه ومالهوش تاج سكوب او مجال نكتب فيه 


هوا قفلته في فتحته 

<mohamed />  قبل ماتيجي تقفل التاج بتاعك على طول تحطله سلاش 


زي في المثال الي فوق 

img دا اسم التاج


هتقولي طب ودا هتعامل معاه ازاي يا هندسه ؟ 

هقولك دا بياخد حاجه اسمها 

attributes : زي مانتا شايف فوق كده في المثال  :    : src="" دي طريقة كتابته وبياخد جوا علامات التنصيص دي مكان او عنوان يروح يجيب منه الصوره  : 

هتقولي ايه اتربيوتس دي انا توهت هقولك اتربيوتس دي يعني سمات العنصر حاجه بتوصف العنصر وتتحكم فيه 

زي :: src=""  :  alt="" 

وهكذا وكل واحد بيكون ليه استخدامه 

واي حاجه بتتكتب في الفتحة بتاعت العنصر الي هيا 
open tag : <mohamed  ****  ***** >

الي بتكون مكان النجوم دي : بيكون اسمها اتربيوتس او سمات العنصر 




احفظ النوعين الي فوق دول كويس جدا وافهمم الاول وبعدين ادخل على الجزء الي بعد كده ******



هيا دي التاجز بقا بتعامل بيها علشان اقدر اكتب كود: اتش تي ام ال 


بصوا كده معايا : المفروض اني وانا شغال دي نصيحه ليكوا خلينا نبتدي صح وعلى نضافه لما تيجي تعمل تاسك او واجب كل تاسك تعمله فولدر لوحده 


لما اجي اعمل فايل علشان اكتب فيه الكود بقا هسميه اندكس.اتش تي ام ال بس بالانجليزي طبعا 
index.html 


عايز تسميه اي حاجه سميه بس المتعارف عليه انه بيكون اسمه اندكس (index السرفر بيقرأ فايل الاندكس دي نقطة البدايه بتاعتي )

هندسه دلوقتي هكتب الكود فين ؟ هنا في البراوزر ؟؟ 



كليك يمين وافتح بال vscode 


************* 
تكوين صفحة الاتش تي ام ال 
html 

*************



<html>

	<head>		

الاعدادات بتاعت الصفحه و التايتل ولو فيه ملفات سي اس اس خارجيه--

ايه هوا الهيد دا؟ 

دلوقتي انت لو ماشي في الشارع وحد شافك بيشوف انت بتفكر في ايه ؟ ايه بيدور جوا رأسك ؟ لا طبعا 

يبقا الهيد دا مش متشاف اليوزر مبيشوفهوش (ما عدا التايتل)
		  

	</head>


	<body>

الي بيتكتب هنا هوا الي بيظهر في الصفحه 

خلينا ندي نفس المثال الي فوق : لما تكون ماشي في الشارع الي بيشوفك دا بيشوف جسمك بيشوف البودي 
body 

يعني اي حاجه بتتكتب في البودي اليوزر بيشوفها وبتظهر في البراوزر 


	</body>
 

طب انا هكتب الي انا عايزه جوا البودي مباشرة كده ؟ لا امال المفروض ابدأ الصفحه بأيه ؟ 
 



</html>




الشكل اهو : 

<html>  البداية بتاعت الأب الكبير 


	<head> البداية بتاعت اول أبن 


	</head> النهاية بتاعت اول أبن 





	<body> البداية بتاعت تاني أبن


	</body> النهاية بتاعت تاني أبن





</html> النهاية بتاعت الأب الكبير 






